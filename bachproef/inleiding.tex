%%=============================================================================
%% Inleiding
%%=============================================================================

\chapter{\IfLanguageName{dutch}{Inleiding}{Introduction}}%
\label{ch:inleiding}

Met de opkomst van artificiële intelligentie (AI) en Large Language Models (LLM’s) ontstaan er steeds meer mogelijkheden om deze technologieën in te zetten voor intelligente IT-support chatbots. Traditionele IT-supportsystemen vereisen vaak veel menselijke tussenkomsten, wat kan leiden tot langere wachttijden en hogere kosten. Een LLM-gebaseerde chatbot kan hier een oplossing bieden door het supportteam bij te staan om vragen snel en accuraat te beantwoorden, waardoor de efficiëntie van IT-supportteams toeneemt.

\section{\IfLanguageName{dutch}{Probleemstelling}{Problem Statement}}%
\label{sec:probleemstelling}

Deze bachelorproef richt zich specifiek op de IT-support binnen de FOD Financiën. Deze organisatie biedt een uitgebreide en complexe vorm van support aan zowel interne medewerkers als externe klanten over een breed scala aan onderwerpen. Een deel hiervan is technische ondersteuning voor digitale diensten die de organisatie aanbiedt. Door de omvang en diversiteit van de vragen waarmee de FOD Financiën wordt geconfronteerd, is er een duidelijke behoefte aan een efficiëntere ondersteuning. Bijvoorbeeld is iedere service verantwoordelijk om technische support te bieden, het is daarbij echter soms moeilijk om te achterhalen wie wanneer en voor wat exact verantwoordelijk is. 

Momenteel is de IT-support versnipperd, wat deels onvermijdelijk is omdat niet iedereen over de nodige technische kennis beschikt. De gespecialiseerde teams zijn verantwoordelijk voor de ondersteuning binnen hun eigen domeinen, maar dit kan leiden tot onduidelijkheid over wie wanneer en waarvoor exact verantwoordelijk is. Het is niet altijd meteen duidelijk of een probleem onder de verantwoordelijkheid van het eigen team valt of dat het door een ander technisch team moet worden opgepakt. Zelfs wanneer vaststaat dat een ander team het probleem moet oplossen, is het vaak onduidelijk hoe zij gecontacteerd kunnen worden of welk e-mailadres hiervoor gebruikt moet worden.

Bovendien bestaat er wel documentatie over deze processen, maar deze is verspreid over verschillende Confluence pagina’s, waardoor medewerkers moeite hebben om snel de juiste informatie te vinden. Dit gebrek aan centralisatie zorgt ervoor dat IT-medewerkers soms werken met zeer beperkte informatie, wat het oplossen van problemen bemoeilijkt. In de praktijk leidt dit vaak tot een inefficiënte heen-en-weerstroom van e-mails tussen teams, zonder dat dit altijd bijdraagt aan een daadwerkelijke oplossing van het probleem.

Om deze problemen te verhelpen wordt onderzocht hoe een LLM-gebaseerde chatbot dit proces kan ondersteunen. Hiervoor worden twee belangrijke benaderingen vergeleken: Retrieval Augmented Generation (RAG) en Cache-Augmented Generation (CAG). De keuze tussen deze methoden heeft een aanzienlijke impact op de kwaliteit en relevantie van de gegenereerde antwoorden. Daarom zal in deze bachelorproef een Proof of Concept (PoC) worden ontwikkeld en getest binnen de context van de FOD Financiën, met als doel de meest geschikte aanpak te identificeren. Hoewel deze studie zich richt op deze specifieke usecase, kunnen de bevindingen en methodieken ook relevant zijn voor andere organisaties die hun IT-support op een efficiëntere manier willen organiseren.

\section{\IfLanguageName{dutch}{Onderzoeksvraag}{Research question}}%
\label{sec:onderzoeksvraag}

De centrale onderzoeksvraag van deze bachelorproef luidt:

“{Welke methode, Retrieval Augmented Generation (RAG) of Cache-Augmented Generation (CAG), is het meest geschikt voor een LLM-gebaseerde IT-support chatbot binnen de context van de FOD Financiën?}”

Om deze onderzoeksvraag te beantwoorden, worden de volgende deelvragen geformuleerd:
%TODO Denk wat meer na over de verschillende deelvragen nu zijn ze nog te breed maak ze concreter

\begin{itemize}
    \item Wat is RAG en CAG?
    \item Wat zijn de belangrijkste verschillen tussen RAG en CAG?
    \item Welke LLM-modellen zijn het meest geschikt om te gebruiken voor een implementatie?
    \item Welke methode is het meest geschikt voor een IT-support chatbot binnen de FOD Financiën op basis van relevante criteria (bv. nauwkeurigheid, snelheid, gebruiksvriendelijkheid, kosten)?
    \item Hoe presteren verschillende implementaties van de gekozen methode in een Proof of Concept (PoC)?
\end{itemize}

\section{\IfLanguageName{dutch}{Onderzoeksdoelstelling}{Research objective}}%
\label{sec:onderzoeksdoelstelling}

Het doel van deze bachelorproef is tweeledig. Enerzijds wordt een Proof of Concept (PoC) ontwikkeld die actief gebruikt kan worden om de IT-support binnen de FOD Financiën efficiënter te organiseren. Hiervoor worden verschillende versies van de PoC geïmplementeerd en met elkaar vergeleken om de meest geschikte aanpak te bepalen.

Anderzijds biedt deze studie een theoretisch overzicht van de verschillende methoden die beschikbaar zijn voor het ontwikkelen van een LLM-gebaseerde IT-support chatbot. Dit omvat een vergelijking tussen RAG en CAG, waarbij hun respectievelijke voor- en nadelen worden geanalyseerd.

De combinatie van deze praktische en theoretische analyse moet leiden tot een onderbouwde aanbeveling voor de implementatie van een IT-support chatbot binnen grote organisaties zoals de FOD Financiën.

\section{\IfLanguageName{dutch}{Opzet van deze bachelorproef}{Structure of this bachelor thesis}}%
\label{sec:opzet-bachelorproef}

De rest van deze bachelorproef is als volgt opgebouwd:

In Hoofdstuk~\ref{ch:stand-van-zaken} wordt een overzicht gegeven van de stand van zaken binnen het onderzoeksdomein, op basis van een literatuurstudie.

In Hoofdstuk~\ref{ch:methodologie} wordt de methodologie toegelicht en worden de gebruikte onderzoekstechnieken besproken om een antwoord te kunnen formuleren op de onderzoeksvragen.

In Hoofdstuk~\ref{ch:resultaten} worden de bevindingen van het onderzoek gepresenteerd. De verzamelde gegevens worden geanalyseerd en overzichtelijk weergegeven.

In Hoofdstuk~\ref{ch:discussie} worden de resultaten geïnterpreteerd. Daarnaast komen de sterktes en beperkingen van het onderzoek aan bod en wordt een vergelijking gemaakt met bestaande literatuur.

In Hoofdstuk~\ref{ch:aanbevelingen} worden mogelijke implicaties van de onderzoeksresultaten besproken en worden aanbevelingen geformuleerd voor de praktijk en/of toekomstig onderzoek.

In Hoofdstuk~\ref{ch:conclusie}, tenslotte, wordt de conclusie gegeven en een antwoord geformuleerd op de onderzoeksvragen.