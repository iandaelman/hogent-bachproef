%%=============================================================================
%% Methodologie
%%=============================================================================

\chapter{Methodologie}
\label{ch:methodologie}

%% TODO: In dit hoofstuk geef je een korte toelichting over hoe je te werk bent
%% gegaan. Verdeel je onderzoek in grote fasen, en licht in elke fase toe wat
%% de doelstelling was, welke deliverables daar uit gekomen zijn, en welke
%% onderzoeksmethoden je daarbij toegepast hebt. Verantwoord waarom je
%% op deze manier te werk gegaan bent.
%% 
%% Voorbeelden van zulke fasen zijn: literatuurstudie, opstellen van een
%% requirements-analyse, opstellen long-list (bij vergelijkende studie),
%% selectie van geschikte tools (bij vergelijkende studie, "short-list"),
%% opzetten testopstelling/PoC, uitvoeren testen en verzamelen
%% van resultaten, analyse van resultaten, ...
%%
%% !!!!! LET OP !!!!!
%%
%% Het is uitdrukkelijk NIET de bedoeling dat je het grootste deel van de corpus
%% van je bachelorproef in dit hoofstuk verwerkt! Dit hoofdstuk is eerder een
%% kort overzicht van je plan van aanpak.
%%
%% Maak voor elke fase (behalve het literatuuronderzoek) een NIEUW HOOFDSTUK aan
%% en geef het een gepaste titel.

\section{Literatuurstudie}

Voor de opstart van deze bachelorproef is een grondige literatuurstudie essentieel om de bestaande mogelijkheden op het gebied van virtuele assistenten te verkennen, met een focus op finetuning, RAG en CAG. Allereerst wordt een inleiding gegeven in de onderliggende materie, zodat het onderwerp voldoende gekaderd wordt. Daarnaast worden de voor- en nadelen van de verschillende opties in kaart gebracht, zodat op basis van deze inzichten een onderbouwde keuze kan worden gemaakt voor de uitwerking van een PoC.
\\[1em]
Op basis van de literatuurstudie wordt een analyse opgesteld om te bepalen welke optie het meest geschikt is voor verdere uitwerking. De belangrijkste beslissing binnen deze use case betreft de keuze van de techniek die zal worden toegepast. Elke methode heeft zijn eigen voor- en nadelen, die zorgvuldig moeten worden afgewogen bij het opstellen van de PoC en bij de selectie van de LLM-modellen die kunnen worden ingezet.
\\[1em]
Daarnaast worden de beschikbare benchmarks besproken en wordt toegelicht hoe deze geïnterpreteerd moeten worden. Dit is van belang om op een onderbouwde manier een model te kiezen voor de PoC. Ook komen verschillende evaluatiemetrieken aan bod die nuttig zijn voor het beoordelen van de PoC.

\section{Requirements analyse}

Gekoppeld aan de literatuurstudie zal een interview worden afgenomen met één van de uiteindelijke gebruikers van de PoC. Het doel van dit interview is om een helder overzicht te verkrijgen van de verschillende vereisten voor de virtuele assistent. Op basis van het overzicht uit de literatuurstudie kan vervolgens een meer gerichte selectie worden gemaakt van de verschillende opties. Het uiteindelijke doel is om voor drie à vier modellen een PoC uit te werken die verder getest kunnen worden. Het is met andere woorden van belang om de verschillende modellen zo uitgebreid mogelijk te onderzoeken, zodat een zo breed mogelijke set modellen getoetst kunnen worden aan de gevraagde vereisten. 
\\[1em]
Eens de literatuurstudie is afgerond en de interviews zijn afgenomen, kan met behulp van een MoSCoW-analyse een overzicht gemaakt worden van de nodige functionaliteiten die nodig zijn om de PoC op te stellen. Aan de hand van deze functionaliteiten kan een rangschikking worden opgesteld van de verschillende beschikbare modellen waarmee de PoC kan verwezenlijkt worden. Deze lijst bepaalt welke modellen worden geselecteerd voor het uitwerken van de PoC.

\section{Long list}

In deze fase wordt een overzicht opgesteld van de verschillende opties voor het opzetten van de PoC. Dit omvat zowel mogelijke technieken als categorieën van LLM’s. Het doel is om een zo breed mogelijk beeld te schetsen, zodat alle relevante benaderingen kunnen worden overwogen. In deze fase worden nog geen keuzes gemaakt. De uiteindelijke selectie volgt in een latere stap op basis van de resultaten van de behoefteanalyse. Daarbij wordt rekening gehouden met de beperkingen die tijdens het onderzoek naar voren komen.
\\[1em]
Op basis van de beschikbare modellen wordt een selectie gemaakt, waarbij uitsluitend open modellen in aanmerking komen. Deze zijn niet alleen kosteloos te gebruiken, maar kunnen bovendien lokaal worden geïnstalleerd en ingezet. Doordat de verwerking volledig op de eigen hardware gebeurt, blijven alle data en query’s binnen de PoC strikt lokaal en ontstaat er geen risico op privacyproblemen.

\section{Short list}

Op basis van de beschikbare modellen uit de longlist wordt een selectie gemaakt. Deze selectie hangt voornamelijk af van de structuur van de PoC. Als het model aan specifieke vereisten moet voldoen, wordt de lijst verder ingeperkt. Hoe dit precies gebeurt, wordt toegelicht in het volgende hoofdstuk.
\\[1em]
Omdat gekozen werd voor open modellen die lokaal op de eigen hardware draaien, beperkt de keuze zich bovendien tot modellen van een bepaalde omvang. De meest krachtige open modellen vallen daardoor eveneens buiten de selectie.
\\[1em]
De uiteindelijke keuze tussen Finetuning, RAG of CAG hangt af van een voorafgaande analyse, die in het volgende hoofdstuk wordt besproken. Samen met de scope en de beperkingen van het onderzoek bepaalt deze analyse in hoofdzaak welke techniek wordt toegepast.

\section{Opbouw van de PoC en Evaluatie}

De PoC bestaat uit het ontwikkelen van een chatbot die het MyMinfin-IT team in staat stelt om supportvragen op een efficiënte manier op te lossen. Aan de basis van deze toepassing ligt een LLM. De PoC wordt zodanig ontwikkeld dat verschillende modellen afwisselend kunnen worden ingezet. Dit zal in een latere fase de kern vormen van de vergelijkende studie.
\\[1em]
Tijdens de opbouw van de PoC worden periodiek tests uitgevoerd om te controleren of de werking naar behoren verloopt. Hierdoor is het mogelijk om tijdig bij te sturen en eventuele onvoorziene problemen aan te pakken. De focus van deze evaluaties ligt op het correct functioneren van de PoC en het voorkomen van regressie bij verdere ontwikkeling.

\section{Algemene Evaluatie}

Aan het einde van de PoC wordt elk geselecteerd model getest met een identieke set vragen. Op deze manier kunnen de modellen onderling vergeleken worden. Tijdens deze algemene evaluatie worden de volgende aspecten onderzocht:

\begin{itemize}
    \item De kwaliteit van de gegenereerde antwoorden, beoordeeld volgens wetenschappelijk onderbouwde evaluatiecriteria. Hierbij wordt gebruik gemaakt van het Ragas test framework.
    \item De prestaties van het model bij het beantwoorden van triviale vragen, waarvoor geen domeinspecifieke kennis vereist is.
    \item Het al dan niet vertonen van hallucinaties, geeft het model foutieve of verzonnen informatie?
\end{itemize}

Tijdens de evaluatie wordt voor elk aspect gebruikgemaakt van vooraf gedefinieerde meetinstrumenten en testscenario’s om de modellen onder identieke omstandigheden te vergelijken.

Deze drie aspecten bieden elk inzicht in een specifiek onderdeel van het functioneren van de PoC. Hierdoor kan ieder model worden beoordeeld op zijn sterke en zwakke punten, zodat aan het einde van de testfase een weloverwogen keuze kan worden gemaakt voor het model dat het beste heeft gepresteerd.

